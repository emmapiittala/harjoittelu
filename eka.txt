
chinchillat tulee kuolemaan sukupuuttoon

Chinchilla (Chinchilla lanigera) on Etelä-Amerikasta Perun, Bolivian ja Chilen Andeilta kotoisin oleva jyrsijälaji, jota nykyisin pidetään lemmikkinä. Sitä kasvatetaan varsinkin Yhdysvalloissa myös turkistarhoissa.[2] Chinchillaa metsästettiin aiemmin turkin takia niin paljon,[2] että laji on luonnossa nykyisin erittäin uhanalainen.[1] Nisäkäsnimistötoimikunta on ehdottanut lajille uutta suomenkielistä nimeä "chilentsintsilla".[3]


Chinchillat ovat pieniä jyrsijöitä, joilla on paksu karva, suuret silmät ja korvat ja pörröinen häntä. Chinchillan turkki on pehmeä ja tuuhea. Yhdestä karvatupesta voi kasvaa noin viisikymmentä karvaa.[4]

Chinchilla painaa noin 0,4-1,0 kilogrammaa. Sen ruumiin pituus on noin 35–40 senttimetriä.[2] Naaraschinchillat ovat uroksia suurempia.

Chinchillan ääntely koostuu monista erilaisista äänistä, joilla se ilmaisee olonsa. Pehmeä kujerrus tarkoittaa tyytyväisyyttä ja leikkimieltä. Toisinaan chinchillat hankaavat hampaitaan syömisen jälkeen ja aivastavat, jos vaikkapa kylpyhiekkaa on mennyt sieraimiin. Kun chinchilla tuntee olevansa vaarassa, se päästää korkean, voimakkaan kiljahduksen, kuten esimerkiksi orava. Joskus se päästää äänekkään sarjan hevosen murahduksia/hirnuntaa muistuttavaa ääntä, joka varoittaa muita chinchilloja vaarasta. Ne käyttävät lähes aina tätä äännähdystä, kun ovat hermostuneita, näkevät pahaa unta tai ovat yksinäisiä.lähde?

Cinchillat elävät Chilen vuoristossa 3000–5000 metrin korkeudessa.[4] Luonnollisessa ympäristössään chinchillat elävät kallioiden koloissa.

Chinchilla elää jopa 10–20 vuotiaaksi. Luontaisia vihollisia ovat haukat, haisunäädät ja kissaeläimet
